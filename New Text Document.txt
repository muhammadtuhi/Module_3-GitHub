গিট্টু প্রোডাকশন হাউজের পরিবেশনায় আজকে রিলিজ হচ্ছে গিট 

#module_release #portfolio_milestone #module_3

 

আজকের মডিউল এ গিট নিয়ে কথা বলা হয়েছে। তোমাদের অনেকেরই জন্য গিট জিনিসটা একদমই নতুন। এবং অনেক ডিফারেন্ট একটা জিনিস। তবে চিন্তা করার কিছু নাই। কয়েকদিন করতে করতে দেখবা জিনিসটা পানির মতো সোজা হয়ে গেছে। আজকের প্রথম ছয়টা ভিডিও বুঝে নেয়ার চেষ্টা করবে। কোন কারণে কোন একটা ভিডিওতে আটকে গেলে। সেই ভিডিও পুরাটা দেখো। এবং সাত নম্বর ভিডিওটা দেখো। সাত নম্বর ভিডিওতে কি কি প্রব্লেম ফেইস করতে পারো সেগুলার কিছু সমাধান দেয়া আছে। এই প্রথম ছয়টা ভিডিও এর কাজ এখনই ক্লিয়ার করে রাখতে হবে। আমাদের প্রথম এসাইনমেন্ট এগুলা এটা লাগবে। 

 

.

এডভান্সড কনসেপ্ট:

আজকের মডিউলে তোমাকে কিছুটা ঝাঁকি দিবে আট নম্বর আর নয় নম্বর ভিডিও। সেগুলা কারো কারো মাথার উপর দিয়ে যাবে। কেউ কেউ ধরতে পারবে আর বেশিরভাগ পেঁচগি লাগায় ফেলবে। তুমিও যদি পেঁচগি লাগায় ফেলো। তাহলে তিনটা কাজ করতে পারো 

১. গিটহাব এ যে রিপোজিটরি নিয়ে কাজ করতে ছিলা সেটার গুষ্টি কিলিয়ে নতুন আরেকটা রিপোজিটরি খোল। 

২. তোমার কম্পিউটারের যে ফোল্ডারে কাজ করতেছিলা সেটা বাদ দিয়ে। নতুন একটা ফোল্ডার বানিয়ে গিটহাব এর নতুন রিপো এর সাথে কানেক্ট করো। 

৩. ভিডিওগুলা আবার প্রথম থেকে শুরু করো। 

 

এরপরেও যদি এডভান্সড ভিডিওগুলার ৪০-৫০% বুঝতে পারো তাহলেও চলবে। ফিউচারে কাজ করতে গেলে এবং প্রফেশনালভাবে কোন কোম্পানিতে ইন্টার্ন/চাকরি করার সময় এইগুলা লাগবে। তখন লাইনে নিয়ে আসতে পারবে। আর দরকার হলে একই ভিডিও বারবার দেখো। গুগল বা ইউটিউবে অন্য ভিডিও সার্চ দিয়ে দেখো। তারপরেও কোন কিছু নিয়ে ঘাপলা লেগে গেলে এ, আমাদের গরূপে পোস্ট দিয়ে দাও। 

 

.

 

গিট প্রথম পাঠ: 

আজকে টোটাল ১০টা ভিডিও এবং প্রথমেই আছে গিট কি জিনিস সেটার সাথে গিটহাব এর সাথে সম্পর্ক। এর পর চলে আসবে কিছু নতুন কনসেপ্ট। অর্থাৎ কিছু প্রয়োজনীয় কমান্ড। যেমন init, git add, git commit, change branch, set origin এইগুলা কিভাবে করবে। কমান্ডগুলো কাগজে লিখে রাখো। যদিও করতে করতে কয়েকদিন এমনিতেই মনে থাকবে। তবে প্রথম প্রথম কনফিউজড হয়ে যেতে পারো। কিংবা error মেসেজ খেয়ে ফেলতে পারো। কোন error খেয়ে গেলে-- ধৈর্য্য ধরে ১০ মিনিট সময় নিয়ে error মেসেজগুলো মাস্ট পড়বে। হয়তো কিছু বুঝবে না। তারপরেও error message পড়তে হবে। একজন ভালো ডেভেলপার হতে গেলে error মেসেজ পড়তে পারা অনেক বড় কোয়ালিটি। এবং ৯০% ক্ষেত্রে তোমার প্রবলেম এর সলুশন কি সেটা error মেসেজের মধ্যেই লেখা থাকবে।

 

.

 

Error Message কিভাবে পড়বে:

আমরা আশা করতেছি না যে-- তুমি তিন দিনেই error মেসেজ পরে সলুশন বুঝে ফেলবে। সেটা প্রথম প্রথম হবে না। তবে error message পড়ার অভ্যাস চালু করতে হবে। সেটা চালু করলে কয়েকদিন পরে তুমিই বুঝে ফেলবে যে-- error মেসেজ এর কোন অংশটুকু কপি করে নিয়ে গুগলে সার্চ দিতে হবে। যেকোন প্রোগ্রামিং এর ক্ষেত্রে যে error মেসেজ পড়তে পারে আর বুঝতে পারে যে error মেসেজের কোন অংশটুকু নিয়ে গুগলে সার্চ দিতে হবে। এরপর ইন্টারনেটের উত্তর দেখে সে যদি ৯০% ক্ষেত্রে তার প্রবলেম সল্ভ করে ফেলতে পারে। তাহলে তাকে আর ডেভেলপার হিসেবে কেউ আটকাতে পারবে না। তবে এই কোয়ালিটি কয়েক মাস ডেভেলপার হিসেবে কাজ করতে করতে ধীরে ধীরে তৈরি হবে। একদিন বা এক সপ্তাহে আসবে না। সেটা মাথায় রেখে চালিয়ে যেতে হবে। 

 

.  

 

 

 

.

গিট্টু পেঁকে গেলে কি করবো? 

প্রথম ধাপ-- বুঝার চেষ্টা করো কোন জিনিসটা ভুল হইছে। তারপর error মেসেজ পড়ার চেষ্টা করো। গুগলে সার্চ দাও। না বুঝলেও এইগুলা করো। তারপর আমাদের ফেইসবুক গরূপে এসে স্ক্রল করে দেখো। সিমিলার ইস্যু নিয়ে অনেকগুলা পোষ্ট পড়ে যাওয়ার কথা। সেগুলা থেকেই তুমি সলুশন পেয়ে যাওয়ার কথা। 

 

যদি ফেইসবুক গরূপে সিমিলার পোস্ট না পাও। তাহলে তোমার সমস্যা এবং কি কি কমান্ড আগে দিছিলা সেগুলা লিখো। দরকার হলে একাধিক স্ক্রিনশট দাও। বিস্তারিত লিখে পোস্ট দাও।আমাদের টিম মেম্বাররা এবং গরূপের অন্যরাও তোমাকে হেল্প করবে। এরপরে সমস্যা সমাধান না হলে আমাদের সাপোর্ট সেশনে জয়েন করতে পারো। 

 

 

আখেরি চিকিৎসা

কোনভাবেই প্যাঁচ ছুটাতে না পারলে আখেরি চিকিৎসা হচ্ছে-- নতুন একটা গিট্ রিপোজিটরি খুলবা। নতুন নাম দিয়ে এবং তোমার কম্পিউটারে নতুন একটা ফোল্ডার ক্রিয়েট করবা নতুন নাম দিয়ে। এবং এই দুইটা কানেক্ট করার চেষ্টা করবা। একদম শূন্য থেকে আবার শুরু করো। তাহলেই দেখবা লাইনে চলে আসবে। 

 

.

 

আজকের গিট্টু, আগামীদিনের স্কিল

ঠান্ডা মাথায় হ্যান্ডেল করো, হয়ে গেলে মুশকিল।

 